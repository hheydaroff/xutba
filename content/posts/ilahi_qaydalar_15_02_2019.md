---
author: haci_shahin
title: Cümə xütbəsi - İlahi qaydalar - 6 (15.02.2019) 
date: 2024-02-26
tags: ['Ilahi Qaydalar']
categories: ['Cume Xutbesi']
draft: true
---
{{< youtube SI4TC3XOMwA >}}

Assalamu aleykum va rahmatullah.
Bismillahirrahmanirrahim. Alhamdulillah Rabbil Alamin. Və salatu və salamu ala Rasulillahi l-Amin Həbibi İlahina və təbibi nüfusina Əbil Qasim el-Mustafa Muhammad (Allahumma salli ala Muhammad Ali Muhammad). Və əla əhli beytihit-tayyibinət-tahirinəl məsuminəl mukərrəmin. Usikum və nəfsi bi təqvallah.
Sizə və özümə İlahi təqvaya riayət etməyi tövsiyə edirəm. 

Bizim bəhsimizin mövzusu bu cümə günlərində həyata hakim olan qaydalardır. Bu mövzunu söz verdiyimiz kimi bir neçə həftə ərzində davam etdirəcəyik. Bəhs əsnasında qeyd elədik ki, dünya həyatının hədəfi imtahandır. İmtahanın nə üçün olduğunu da vurğuladıq ki, imtahan bir xarici mühütdir. İnsanın daxildə olan istedadlarının çiçəklənməsi üçün, inkişafı üçün. İmtahan olunmadan insanın daxilində olan istedadlar üzə çıxa bilməz, çiçəklənə bilməz. 

Bizim bu dünyada imtahan olunmağımız üçün də bir neçə şərtlər var. O şərtlərdən biri budur ki, gərək yaşadığımız dünya həyatının həm zahiri olsun, həm batini. Və bu dünya həyatının zahiri cazibəli olmalıdır. İnsanı özünə cəzb eləyib aldatmaq gücündə olmalıdır. İnsanın daxilində bir hissə var ki, dünya onu cəzb edir, özünə çəkir. Əgər insanın daxilində belə bir təmayül olmasaydı, biz dünyanın nemətlərinə qarşı, bəzəklərinə qarşı laqeyd olsaydıq, onda ondan qopmaq bir hünər olmazdı bizim üçün. 

Bizə ki, bu qədər deyirlər dünyadan qopun. Dünya sizi gözünüzdə cilvələnib, özünə çəkib, yerdə saxlamasın. Göyə uçmaq üçün, hədəfə çatmaq üçün dünyadan qopun. Deməli, bunun bir cazibəsi var. Biz bu cazibəni inkar edə bilmərik. Etiraf etmək lazımdır ki, dünyanın insan üçün cazibəsi var. Elə hey, deyəsən ki, nə var ki burada? Elə deyil. Nə var ki burada olsaydı, onda ondan qopub, Allaha yönəlmək asan məsələ olardı. Onda imtahanın mahiyyəti olmazdı. 

Dünyanın ziynətləri, bəzəyi, dünyanın cilvələri insanın daxilində olan müəyyən bir hissəni özünə tərəf çəkir. İnsan ondan qopmalıdır. Deməli, mübarizə lazımdır. Hər hansı bir günah işin də cazibəli bir tərəfi olmalıdır. Dünyada belədir ki, pis işlər, çirkinliklər gözəl kimi cilvələnir insan üçün. Onun insanın hansısa bir hissəsi ilə həmahəngliyi var. Yoxsa ki, ondan çəkinmək bir hünər olmazdı. İnsan meyilsiz olsaydı buna, insanı özünə tərəf rəğbətləndirməsə idi. Ona görə etiraf etməliyik ki, dünyanın ziynətlərinin cazibəsi var, cazibəsiz deyil. İnsanın içində də təmayül var, meyl var ona. Bu imtahanın mahiyyətidir. Bunlar haqda bugün danışmırıq. 

Bugün danışmaq istəyirəm bu haqda ki, dünyanın gözəllikləri ilə yanaşı, cazibələri ilə yanaşı bəlaları da var. Dünya həm də bəla evidir. Bir tərəfdən dünyanın gözəllikləri insanı cəzb eləyir, tamahlandırır. Digər tərəfdən yanında bəlaları və sıxıntıları da var. Tutaq ki, bu cazibələrə rəğbətlənmədi, onlardan üst çevirə bildi, bəs bəlalarla nə eliyək, necə davranaq? Çətinliklər, sıxıntılar ki, bütün insanlar üçün var, onlarla necə davranaq? 

Dünyanın ölümü var, ayrılığı var, xəstəliyi var, kasıblığı var, müxtəlif sıxıntıları var. Allah da aşikar şəkildə kitabında sadalıyır, çətinliklərini deyir. Mən bunu sizə çox danışmışam bu barədə ki, Allah bizdə pozitiv, nikbin əhval ruhiyyəni bizə aldatmaqla yaratmır, bəzi düşüncə tərzləri kimi, ki hər şey yaxşıdır, hər şey yaxşı... Hər şey yaxşı deyil. Yəni, yaxşı olub-olmaması səndən asılıdır. 

Dünya reallıqda nədir? Allah Quranda biz onu başa salır. Reallıqda dünya nədir? İstəyir, bizdə real baxış olsun, hər tərəfli görək və bir fəlsəfə tapaq ki, bununla necə keçinək. Yoxsa bir hissəsində göz yum, yaxşı şeylərinə bax. Bu, insanın inkişafı üçün yetərli bir düşüncə tərzi deyil. Bu ayəni sizə çox demişəm. Ya ayyuha alinsanu innaka kadihun ila rabbika kadhan famulaqeehi. Ey insan, sən çətin bir yerdən keçirsən. Çətinlik ilə. Kadh bilirsiniz nədir? Kadh, təsəvvür edin, bir keçiddir. Hər tərəfində tikanlardır, adam oradan keçəndə bədəni yaralanır. Rahat deyil oradan keçmək. Ona kadh deyirlər. Dünyanı belə adlandırır. Ki, belə bir yoldur ki, səni yaralıyır. Darısqal bir yoldur ki, hər tərəfdən tikanlarla tutaq ki əhatə olunur. Cızıla-cizıla bir təhər keçirsən. Dünya həyatını belə deyir. 

İnnaka kadihun ila rabbika kadhan. Rəbbinə doğru belə bir keçiddən keçirsən. Bu yerin xüsusiyyəti budur, bundan ibarətdir. Özdə ki, maraqlıdır ki, Ya ayyuhallazina amenu demir. Demir ey möminlər sizin üçün çətindir. deyir Ya ayyuha alinsan. Ey insan, dünya belədir, dünya bu şəkildədir. Bu bir qaydadır, adi bir qaydadır. Kim bunu qayda hesab eləmirsə, naqis insandır. 

Biz hərdən elə dualar eləyirik özümüzə və başqalarına, ki o dualar heç vaxt qəbul olmur və o bizim səhv baxışımızın nəticəsidir. Deyir, heç bir çətinlik görməyəsən, heç bir problem görməyəsən. Yeni ildə, məsələn, problemlərin hamısı həll olunsun. Belə-belə dualar eləyirik, belə intizarımız var həyatdan. Bu, həyatın mahiyyətinə ziddir bu gözləntilər. Mümkün deyil bu şey. 

Kullu nafsin zaikatul maut, Quran buyurur. Bütün insanlar ölümü dadacaq. Maraqlıdır ki, ölümü dadmaq deyir. Demir öləcək. Ölümü dadacaq, yəni ölümü həzm edəcək. Özü bir mövzudur. Niyə dadacaq sözünü işlədir? Bütün insanlar ölümü həzm edəcək, ölümü həll eləyəcək, ölümü yox eləyəcək, ölümü öldürəcək ölümsüzlüyü ilə. Bütün insanlar ölümü dadacaq. 

Ondan sonra buyurur ki, va nablukum bi sharri valkhairi fitnatan va ilainaa turcaun. Amma biz sizi xeyir və şərlə, şər və xeyirlə imtahan edəcəyik və siz bizə sarı dönəcəksiniz. Yəni hazır olun. Yalançı ümid vermir Quran insana başqaları kimi. Yalancı ümid vermir. Bizi reallıqla qarşılaşdırır. Reallığı düzgün dəyərləndirməyi öyrədir. Ona görə deyirlər Quran oxuyun. Quran baxış bucağımızı düzəldir. Quran bizi reallıqla tanış edir. Bildiyimizi bizə xatırladır. 

Oğluna məktub yazır, yəni gənclərə məktub yazır Həzrət Əli (ə.s.). Cavan oğluna görün nə deyir. Deyir ki, bütün arzularına çatmayacaq bir şəxsə. Neçə xüsusiyyət sayır? Kimə ünvanlanıb da məktub! Filankəsdən filankəsə deyir. Əvvəl deyir filankəsdən, özündən danışır. Filan filan filan atadan, filan filan filan övladına. O filan filan nə deyib? Arzularına çatmayacaq şəxsə. Möhkəm, açıq, səmimi, sadiq şəkildə deyir ki, özünü aldatma. 

Özünü aldatma, yalandan demə. Bütün arzularına çatmayacaqsan, bu dünya sənin arzularını təmin etmək gücündə deyil. Bunun xüsusiyyətidir, qaydasıdır. Dünya imtahandır başdan ayağa. Allah Quranda bunun altını cızır dünya həyatı haqqında danışarkən. Quranda ayə var ki, sizə də çətinlik üz verir, kafirlərə də. Elə bilməyin ki, mömin oldunsa çətindir. Bu əqidəyə baxan bir şey deyil, bu dünyanın qaydasıdır. Əqidə əsasında deyil. Kim olursansa ol, zahirən problemsiz görünən insan problemdən siğortalana bilməz. Problemsizlik bu həyatın mahiyyətinə ziddir. 

Bu dünya bəla evidir, çətinlik evidir. Va tilkal ayyamu nudaviluha bainan naasi. Gözəl ayələrdir bunlar. Çətinliklər haqqında danışır, deyir və beləcə biz dövranı dolandırırıq insanlar arasında. Çərx-i fələk deyirlər e, dövr eləyir çətinliklər. Keşçicidir, karusel kimidir elə bil, çarx kimi dövr eləyir. İndi sənin çətinlik növbəndir, sonra başqasının. İnsanlar sanki çətinlik növbəsinə düzülüb. Sıraya düzülüb və çətinliklər də dövr eləyir. Amma keçici bir günlərdir. Bu gəlib, o səninlə qarşılaşmalıdır ki, içini çalxalasın, sənin kimliyini üzə çıxarsın, səni inkişaf etdirsin. Sən bundan qaçmaqla alınmayacaq. Bundan özü sigortalamaqla alınmayacaq. Bu, dünyanın zatıdır, həqiqətidir. 

Fəcr surəsində deyir ki, sözü belə çıxırdı Allahın, niyə biz sizə bəla verəndə deyirsiniz, Rabbi ahanani? Niyə biz sizə çətinlik verən kimi deyirsiniz, Rəbbim məni alçaltdı. Bu qaydadır, bu qaydadır, bunu təbəssümlə qarşıla, səni niyə alçaltsınlar ki?! Elə bil futbol oynayır, deyir ki, əməlli başlı məni əziyyətə saldılar, 90 dəqiqə qaçırdılar. 90 dəqiqə qaçmaq oyunun qaydasıdır. Qaydadır, qayda. Bunu tam normal... Eləcə də Allah deyir ki, mən sənə bəla verəndə demə ki, Rabbi ahanani, məni təhqir elədilər, məni alçaltdı Allah. Bu adi bir şeydir, bu qaydasıdır. 

Sonra da deyir ki, nemət də verəndə deyir, Rabbi akramani. Məni Allahım, Rəbbim əzizlədi. Futboldan misal çəkdiksə, yenə də futboldan misal çəkək, gənclər çoxdur burada. Deyir, top ayağına düşəndə sevinmə. Mühim odur ki, topu saxlayacaqsan, necə davranacaqsan, o nəticə sənə qiymət verir. Nəmət gələndə sevinmə, gedəndə kədərlənmə. Əsas olan necə qarşılamağındır, əks eləməyindir, reaksiyandır. Nə nəmətin gəlməyi üstünlükdür, nə getməyi əskiliyidir. 

Dalınca möhkəm deyir, kalla, bəllə tukrimunal yetim. Həmişə mən bunu oxuyanda heyrətlənirəm Allahın bir cümlədə fəlsəfəni açmasından. Mənim dediyim kimi demir, gələndə vəzifə gətirir... Belə demir. Deyir ki, elə ki, bir nəmət verdi, deyir, Rəbbim məni əzizlədi. Elə ki, aldıq, deyir, Rəbbim məni alçaltdı. Kalla, belə deyil, bəllə tukrimunal yetim, o yetimə əl tutmur. Yəni, nəyi demək istəyir? Vəzifənə fikir ver. Vəzifənə. Nə etməliyəm. Nə etməliyəm, ona diqqət elə. Gəlməsi bir vəzifə gətirir, getməsi bir vəzifə. Deyir, bəllə tukrimunal yetim, yəni öz əməlinə fikir ver. Gəlib getməyi üstünlük əlaməti deyil. O, gəlməkdən, getməkdən necə faydalandın? Bunu axırda vuracaqlar, toplayacaqlar və sənə qiymət verəcəklər. 

İnsan təbii bilsə, hazır olacaq, təbii hesab eləsə. Məsələn, uşağı üzmək öyrədirsən, neçə nəfər uşaqla. Tutaq ki, dalğa gəlir, gedir. Dalğa gələndə deyirsən, hazır olun. Hazır olun ki, dalğanın altında qalmayasınız. Misal üçün deyirəm. Həyat belədir, o dalğalar gəlir, Allah da bizə Quranda deyir, hazır olun. Biri gələcək, çətinlik, sonra bir az asanlıq. İnnama al usri yusra, vurğulayır bunu, deyir, çətinlikdən asanlıq doğur. Bax belə periodik olaraq, çətinlik, asanlıq, çətinlik, asanlıq dövr eləyəcək, hazır ol. Hazır ol. Hadisələr bir-birini əvəz edib, çətinliklərlə səni möhkəmləndirmək üçündür. Bu qaydadan qaça bilməzsən. 

Hər tərəfli, hər tərəfli imtahan olunmalısan. Məsələn, cismimizi biz müayinə eləyirik, kaş ruhumuzu da müayinə eləyə bilərdik. Bu, yoxdur da bizim belə imkanımız. Məsələn, ruhu müayinə eləsələr, görərsən ki, ruhunun, məsələn, filan hissəsində bir çıxıntı var, filan yerdə bir şiş var, məsələn. O bəlalar gəlir, nə edir?! Onları kəsir, əməliyyət aparır ruh üzərində. Allah bunu tamamlamalıdır ki, səni aparsın. Sən özünün xəbərin yoxdur. Allah qarşılaşdırdığı bütün hadisələrlə, diqqətlə baxan insanlar görür ki, bu, filan xüsusiyyətlə əlaqəli idi. 

Hadisə mərkəzli olmur insan. Hadisə mərkəzli olmur, hadisələr önəm kəsb eləmir. Hadisələrin doğurduğu nəticələr, hadisələri hansı şəkildə qarşılamaq, bununla məşğul olsa insan, o zaman sarsılmaz, normal yaşayar. Amma camaat yalanşı rahatlıqdadır bəzən, bilirsiniz, elə rahatdır görürsən... 

Rahatlıq yaxşı şeydir, amma düzgün düşüncədən qaynaqlansın. Elə bir rahatlıq var ki, Həzrəti Əlinin gözünün yaşını axıdır. D5eyir, gedir bazara fəryad eləyir, deyir ki, ay insanlar, gündüzlər gəlirsiniz, burada alış-veriş eləyirsiniz, qazanırsınız, axşamlar gedib rahat yatırsınız, səhər yenə. Bəs köçmək haqqında nə vaxt düşünəcəksiniz? Elə bilirsiniz ki, Həzrəti Əli istəmir cəmat rahat olsun?! Xeyr, bu rahatlığı qınayır. 

Üzr istəyirəm dönə-dönə, onlardan həmişə misal çəkirəm də mən, söz gəlir o canlılara çıxır. Biri var ki, rahatlığın qaynağı, ala bizikrillahi tatmainnal qulub. Bu, doğru, düzgün rahatlıqdır. Allahı yad etməklə qəlblər aram olur. Yəni, insan hər bir sıxıntıda hiss eləsin ki, Allahın ağuşundadır, Allahın qoynundadır, Allahın qucağındadır. Çətinliklər zamanı Allahla aram olsun. 

Bu qədər ki, deyirik... İnnallaha ala kulli shayin qadir. Allah hər şəyə qadirdir, Allah qüdrətlidir, biləndir, filandır. Ne üçün bunları deyir? Özünü tərifləyir, əstəğfirullah öyünür ki, mən beləyəm, mən eləyəm?! Ne üçün bunu deyir? Deyir ki, qüdrət mənim əlimdədir və mən səninləyəm. Hadisə çıxıbsa qabağına, bu mənim əlimdədir bir saniyədə bunu həll eləmək. Amma bu sıxıntılar keçicidir, bunlar sənə lazımdır. Aram ol ki, mən varam. 

Bunu çox danışmışam. İmam Musa ibn-i Cəfər əleyhissəlamla Əbasəlt zindanda olur. Neçə illər bunlar zindanda olur. Əbasəlt deyir ki, mən uşaqlarım üçün darıxmışam. Hərdən kəramət belə yerdə kara gəlir ki, fəlsəfə başa salsın adama, bilirsiniz? Deyir ki, qızım üçün, övladım üçün darıxmışam. İmam Museyi Kazım (ə.s.) deyir ki, ciddi darıxmısan?. Deyir ki, bəli. Deyir ki, dur get da evə. Zindandadır. Özü də o zindanlar qədimdə hansı şəkildə idi, elə indi də elədir. Oradan çıxıb bayıra çıxmaq mümkün deyil. Deyir ki, necə gedim? Deyirəm, Əbasəlt, dur get. Deyir, durdum, bir-bir, gördüm, qapılar açılır. Qapılar açılır, çıxdım, getdim, uşaqlarımı gördüm, sonra qayıtdım, gəldim. 

Bu kəraməti ilə nəyə başa salmaq istəyir? Deyir ki, bu bir oyundur qurulub sənin üçün, oyundur. Bu qüdrət var, onu bir dəqiqə vəziyyətə dəyişsin. Sadəcə, sənə bu hal lazım, bu vəziyyət lazım. Bütün sıxıntılar belədir. Biz hərdən elə bilirik ki, Allah da, nəuzubillah, acizdir. Elə deyil, qüdrətli Allah sənə imtahan göndəribsə, bil ki, bir saniyədə ən sıxıntılı vəziyyəti xeyirə çevirə bilir. Həyatınızda təcrübədən də, ağsaqqallar bəlkə, ya gənclər, bilmirəm, hamının həyatında ola bilər. Birdən-birə səhnə dəyişir, görürsən ki, nicat verir sənə. 

Bax, bu aramlıq ki, iş Allahın əlindədir, bu aramlıq müsbətdir. Kullu man aleyha fan, deyir ki, hər şey fanidir. Acı sözdür də bu. Acılıq gətirir. Hər şey fanidir. Hər şeydən ayrılacaqsan. Ondan sonra buyurur ki, Vayabqa vachu rabbika tho alcalali val-ikram. Amma Allahın vəchi, Allahın cəmalı, Allah qalacaq. Acılığın yanında aramlıq gətirir. Allah qalacaq, sən də onunla qal. Bitiş ona və var ol. Həmişə var ol. Bu, aramlıq yaxşıdır. 

Bir də var, üzr istəyirəm, qoyunların, quzuların aramlığı. Nə stres keçirdirlər, nə bir narahatçılıq var. Eşitmisən, qoyunun saçları ağarır?! Qoyunda olmur. Nə saçı ağarır, nə tükünün rəngi dəyişir, nə bir narahatçılıq... Üzünün ifadəsi də dəyişmir heç. Elə baxırsan, elə aram otlayır, otlayır, başa-aşağıdır. Aparırlar bəzən neçəsini, yanında o birini kəsirlər, bu otlayır. Bəzi adamların aramlığı bu aramlıqdandır ki, Əli (ə.s.) ondan nigarandır. 

Aramlığın bir konsepsiyası, bir fəlsəfəsi, bir əsası olmalıdır. O aramlıq ki, çətinliyin bətnində sənin söykənəcəyin ola. Bax, o fəzilətdir ki, qüdrətə söykənib aram olasan. Biz o quzuların həyat tərzinə qarşı olaq gəlin. Üsyan edək o həyat tərzinə qarşı. Qəbul etməyək o həyat tərzini. Problemləri görək. 

Niyə adamlar problemlərə bədbəxtçilik kimi baxırlar? Bədbəxlik kimi dəyərləndirir? Niyə görə? Niyə elə baxırsan? Qayda kimi bax. Oyun qaydasıdır bu. Oyun qaydasıdır. Təbiidir. Hər dəfə çətinlik gələndə deyəsən, təbiidir. Get çətinliyin üstünə onu asanlaşdır. Dəymə-düşər gənclər var indi hərdən görürsən. Hər şeydən sarsılır. Dostu ilə sözü düşür, sarsılır, hər bir xırda şeydən sarsılır. Niyə mənim başıma gəlir? Bu zarımaq, bu gileylənmək çox mənfi xüsusiyyətdir. Həyatı tanımamağın nəticəsidir. 

Bu nə sualdır, niyə mənim başıma gəlir?! Bu nə sualdır? Çox sevdiyini daha ciddi hazırlaşdırır. Deyir səndən gözləntim çoxdur, tələbi çoxdur. Məşqçilər də görürsən, idmançıların içindən birini seçir, ikisini seçir ki, onu daha çox əziyyətə salır. Hey, görürsən, vurur. Zəif yerlərini... Deyirdim keçən dəfə, məşqçiylə rəqibin fərqi var, Allah rəqib deyil. İkisi də zəif yerdən vurur. Rəqib zəif yerdən vurur sındırsın, məğlub eləsin. Məşqçi zəif yerdən vurur ki, gücləndirsin, qalib eləsin. Allah bizi zəif yerlərimizdən bəlalarla vurur. Onun ağrısı var. 

Müəllim uşağı döyürdü, dedi ki, vurmayın ağrıdır. Deyir, vururam ki, ağrıtsın da. Ağrıtmasa nəyə görə vururam? Əvvəllər var idi, məktəblərdə var ya yox, uşaqları, görürsən, elə cəzalandırırdılar o şəkildə. Amma o cəzalandırmaq, o ağrı acı Allahın bizi əziyyətə salması üçün, deyil, məşqçi kimi, sevgidən qaynaqlanır. Hansı məşqçi yaxşıdır, deyə get, yat, dincəl özün üçün. Bu məşqçi yaxşıdır, yoxsa səni qalib eləmək istəyən səninlə məşğul olur, sənə zərbələr endirir. Allahın zərbələri bunun üçündür. Mənim başıma niyə gəldi? 

Peyğəmbərdən əziz adam yoxdur, deyir məndən çox əziyyət çəkən olmadı. Hər kimi ki, sevirəm, deyir, İmam Hüseyn deyir, ey Ruzigar, kimi mən çox istəyirəm, onu hədəfə alırsan. Bir-bir əzizlərini əlindən verirdi, Əli (ə.s.), əlini üzünə vururdu, deyirdi, eyna ammar, eyna malik. Peyğəmbərin ən əziz xanımı Həzrəti Xədicə idi ki, onu əlindən aldı. Sonra bəzi xanımlarla yaşamağa məhkum oldu ki, onlardan əziyyət çəkirdi, bu, Peyğəmbərdir. Həzrəti Əlidən xanım Fatimeyi Zəhranı aldı, gəldi Əyyamı Fatimiyyədə qəbri üstə dayandı, dedi, la khayra badakifil hayat [TODO - Correct], səndən sonra həyatda xeyir qalmadı. Yəni, o qədər əziz idi. 

Onlara vəfasız olan dünya gözləyirsən ki, kimə vəfalı olsun? Hansı giley dili ilə insan danışa bilər? İnsan başa düşsə ki, buranın qaydası belədir. Bura gəlmisənsə buranın oyun qaydaları var, onda ah-vay eləməyəcək. Bəlalarla düz davranmayanda, bilirsiniz, lazımsız bəlalar gəlir başımıza. Bəzi bəlalar var ki, lazımsızdır. Biz düz qarşılamırıq. 

Hərdən bəlalardan o qədər qaçmaq istəyirik ki, amandır həyatımda hər şey qaydasında olsun, o düzgün yanaşma deyil. Problemlərin həllinə çalış, amma problemsiz həyat arzulamayın. Problemlərin içində o gözəllikləri görün. Problemlərlə eşq eləmək, problemlərlə keyf eləmək, Allahla aşiq-məşuq münasibəti qurmaq gözəldir. 

Verdiyi hər bir şeyi əziz biləsən. Bəy verən atın, deyir, dişinə baxmazlar. Görürsən ki, məsələn, bir sevdiyindən, şəxsdən bir hədiyə olar, onun harasındasa bir nöqsan da olsa, o nöqsan da sənə əzizdir. Hətta bəzi vaxtlarda düzəltmək istəmirsən ki, o belə şəkildə verib mənə. Düzəltmək problemləri o baxımdan eləyirsən ki, vəzifəndir, Allah özü buyurub. Belə olarsa, ictimai münasibətlər də düzələr. Uşaq salır bir şeyi sındırır, ana deyir, əllərin quruyardı, məsələn, bu, bahalı bir şeydir. Başa düşmür ki, Allahla o şəxs şərikdir o işdə. Bu qab sınmasa, bəlkə başın sınacaqdı, məsələn, əlin sınacaqdı. 

İnsan həyatda çətinlik olduğunu qayda kimi qəbul eləməsə, hey, təqsirkar axtaracaq hər bir halına. Hey, onu, bunu qınayacaq. Müəllif Allahdır. Müəllifi Allahdır bu həyatın. O tənzimləyir həyatı. Bax, o mənə qarşı səhv eləyir. O səhvdir özü cəzasını alacaq, sən bil ki, bu çətinlik sənin qabağına çıxmalı idi. O səhvdir, sənə qarşı haqsızlıq eləyib cəzasını alacaq, o heç. Amma Allahın mənlə nə işi var? Bu, önəmli məsələdir. 

Dünya bəla evidir. Dünya sıxıntı evidir. Onu bilsən, ictimai münasibətlərin düzəlir. Gəlib maşınını vuranda düşüb dava eləməyəcəksən. Elə adam var burada maşınını vuranda, desin ki, halal xoşun get?! Bu həyatda qaydadır. İndi o səhv edib, onu nəsihət edərsən ki, bir az diqqətli sür maşını. Bundan o yana bir söz deməzsən. Gözləməlisən ki, bu Allahdan mənə tərəf gələn bir hadisədir. Bu olmasaydı, başqa bir şey olacaqdı. 

Adam həyatla barışsın gərək, həyatla küsülü halda yaşamasın. Sınmasın, gəmiləri batmasın, qəmli statuslar yazmasın, gileyli sözlər danışmasın, möhkəm olsun, ayaq üstə dayansın, mərdanə davransın çətinliklərlə, zarıyaraq yaşamasın. Bilmirəm, bu xüsusiyyətlər kim üçün sayıb Həzrəti Əli (ə.s.)? Təqvalılar hər halda belə olar. 

Buyurur ki, nazalat anfusuhum minhum fil bala, kallati nazaləat firrakha. Deyir, fərqi yoxdur onların halında. Bəla və asayiş halında eyni haldadırlar, fərqi yoxdur, o qədər aramdır. Adam tamahlanır e bu hədisləri oxuyanda ki, bu həyat xoşbəxt həyatdır da elə deyil?! Bu həyat xoşbəxt həyatdır, adam belə yaşasa, özü rahat olar, aram olar, sakit olar. Deyir, bəla və nemət asayişdə eyni haldadırlar. Bunu bizim üçün deyib ki, biz belə olaq, bu güzgüdür, bu hədislər güzgüdür ki, özümüzü tez-tez müqayisə eləyək və ümidsiz olmayaq, ümidlənək ki, biz də belə olmaq istəyirik. 

Mən ki, burada danışıram, bir an sizin içinizdə, qəlbinizdə aruzu keçsə ki, ay Allah, kaş mən də belə olardım, Allah bu arzuların müştərisidir. Çox dəyər verir. Qəlbdən keçən o bir dənə ah çəkirsən həsrətlə ki, mənim ömrüm gəldi, yaşa çatdım, alınmadı. O bir dənə ah çəkməklə görürsən ki, Allah deyir ki, bunda istək yarandı. Moizənin hərdən belə bir üstünlüyü var. Məsələn, danışırsan fəzilətli insanla, mən günahkaram, ürəyimdən keçir ki... 

Vallah and olsun Allaha, çox şeylər istəmir Allah bizdən. Elə deyib, bunu arzula, istə, səhv elədin istiğfar elə, nemət gəldi şükr elə. Mən səninləyəm, səni cəzalandırmağa tələsmirəm, bir təhər gedək bu yolu yavaş yavaş. Arzularına doğru gedək, yüksək arzular, istəklərinə. Yarımçıq, ömür vəfa eləməsə, dünyadan köçsən, elə o arzuna uyğun məqam verəcəm sənə. Əsas odur ki, istəyəsən, arzulayasan, elə ən gözəl həyat, rahat həyat bundadır. 

Problemsiz həyat axtarmayın, problemlərlə düzgün davranmanın yollarını axtarın. Problemsiz həyat xülyadır, şeytanın yalandan bizim başımızı aldatmasıdır. Heç elə bir konsepsiyaya inanmayın. Pozitivlik odur ki, problemlərin fəlsəfəsini biləsən, onlarla düzgün davranasan. Bax, bunlar qaydalardır hamısı. Bu qaydadır. Bunları öyrənin, Əhli Beytdən öyrənin. 

Əli (ə.s.) deyir ki, va aşhadu billah matanaluna mina dunya niyamatan tafrahuna biha illa bi faraqil uxra takrahunaha [TODO - Correct]. Deyir Allahı şahid gətirirəm, Həzrəti Əli (ə.s.) deyir, Allahı şahid gətirirəm. Sizə, siz insanlara bir nemət gəldisə ki, siz onunla sevindiniz onun vasitəsilə... Məsələn, nemət sənə üz verdi, bir nemət. Sən sevindin, şadlandın, bil ki, mütləq bir nemət də gedəcək ki, o səni qəmləndirsin. Bax, belədir, qaydası belədir. 

Hər bir gələn nemət, bir neməti aparır. Ay Allah, niyə belə eləyirsən? 'Allah, niyə belə eləyirsən' sualı yersizdir. Gücü budur dünyanın, qaydası budur. Deyəsən, ilahi, od niyə yandırır? Odun yandırmağı xüsusiyyətidir. Bu, qaydasıdır. Ona görə deyəndə ki, filan şeyi ver mənə bir yaxşı fikirləş. Görün, nə qazanıb, nə itirirsiniz. Nemət istəyəndə bilin ki, Əli (ə.s.) deyir ki... Özü Allahı şahid gətirir. Yəni, anddır da bu. Deyir, haçan sizə bir nemət gəldi ki, sizi sevindirir, bilin ki, biri də gedəcək ki, sizi kədərləndirsin. Bunlar qarşılıqlıdır, bu qaydadır. Gələn bir şeyi aparacaq. Verilmə, alınma burada mütənasibdir bir-birində, nemətlərin verilib-alınması. Ona görə də ilahi mənə filan şey, bir az fikirləş gör, nə istəyirsən, dəyərmi o gəlsin, başqa bir şeyi yaparsın. 

Biz bugün hələ axirətdən danışmırıq. Fikir verirsiniz, biz dünyadan danışırıq. O ki, axirətdə bəlalara görə Allah sanki, deyir, özünü bizə borcdu biləcək, o ayrı mövzudur. İndiyəcən danışdığım qaydalar möminə, kafirə, axirətə aid deyil. Allaha inandın, inanmadın, reallıq budur. Bilirsiniz, biz axirət əcrindən danışmırıq bəlaların. Axirət əcrinə çatanda, deyir, bəlalar vasitəsilə insanlar elə məqamlar əldə eləyəcək ki, arzulayacaqlar dünyada bizi qayçı ilə tikə-tikə kaş doğrayardılar. 

O çətinliklərin əvəzində hansı nemət xəzinəsini axirətdə Allah açacaq?! Bunun da da dərin fəlsəfəsi var, heyf ki, vaxt olmur bunları izah eləməyə. Dərin, irfani, fəlsəfi əsasları var. Bilirsiniz, bir məqamdır ki, o məqama çatmaq üçün mütləq bu mərhələdən keçməlisən. Bu proses təbii də olsa, Allah deyir, hər halda təbii də olsa, bəndəmin günahı nədir?! Mən aparmışam da onu dünya adlı bir yerə. Onun da çətinlikləri olub, sıxıntıları olub. Allah başlayacaq onu kompensasiya eləməyə, sanki özünü günahkar, nəuzubillah, bilə bilə. Yəni, məntiqi belədir davranışın. O şəkildə, sıxıntıları. Halbuki, sıxıntılar müqabilində o qədər də lütf eləməsə də olar. Onun mərhəmətidir, lütfüdür. 

İndi bax, axırına çatıram da söhbətin, 5-7 dəqiqəyə sözü yekunlaşdıraq. Bu ki, tərifləyirlər riza məqamı, razılıq, böyük məqamdır da bu. Biz riza məqamını həmişə yükləyirik təqvanın üstünə. Görün o alilikdə riza məqamı nədir, hər bir halda Allahdan razı olasan, bu məqama gedib çatmağı qaydaları bilməklə daha tezləşdirə bilərsən. Biz hərdən elə tərif edirik. Dünya bugünkü gündə bu qaydaları artıq təsdiq eləyir. Bu, böyük bir hünər deyil. Mömin, kafir, hamı... Artıq deyir həyat belədir. Həyat haqqında kitablar yazılır da, müxtəlif məlliflər... Gedin, oxuyun. Görürsən ki, bunu təbii olaraq qəbul eləyəndə razı olmaq asan olur. Amma biz sanki elə bilirik ki, ancaq bizim payımıza düşüb bu. Biz də böyük bir iş görmüşük. İndi biz necə riza məqamına çataq?! Hey yüklənirik təqvaya, imana. Bir də var praktiki olaraq, bunları praktiki müstəvidə anlamaq, qavramaq. Həyatın qaçılmaz qanunları kimi. 

Və valideynlər də çalışsın ki, övladlarını bədbəxt eləməsin. Özüm qarışıq bunu deyirəm ki, çünki görürəm zaman keçdikcə valideynlərin övladlarıyla davranışında ciddi dəyişikliklər var mənfi tərəfə. Yəni, dəymə-düşər uşaqlar böyüdür. Bizi belə böyütməyiblər ki, biz belə övladlarımızı böyüdürük. Halbuki bu sevgin, sevgi nə qədər çoxalsa yaxşıdır, amma sevgi başa sığal çəkib, uşağı çətinlikdən maksimum siğortalamaq deyil. Övladı çətinliyə alışdırmaqdır, çətinliklə tanış eləməkdir. Hər tərəfdən ancaq yaxşı olsun, mümkün qədər çətinlikdən qoruyun, bu mənfi bir xüsusiyyətdir. 

Əhli beyt, görürsən, üç gün oruf tutur, ata, ana, övladlar, iftarını hamısı verir. Bu, örnəkdir. İndi məsumluğunu biz qabardırıq, amma həm də bir örnəkdir, ata, ana, övladlar üç gün iftarsız qalır. Bu nə deməkdir? Bu çətinliklər ki, bəziləri icbaridir, o icbari çətinliklər var, bəlalar, onları azaltmaq üçün könüllü çətinliklər özün yaradırsan. Məsələn, oruc tutduqca bəlalar azalır, çünki özünü təbii çətinliyə saldın. Deyir, sədəqə yetmiş bəlanı uzaqlaşdırır. Nə üçün? Sədəqə qopartmaqdır, bir çətinlik var, bir mübarizə var, verməkdir. Hər gün sədəqə çıxardın, əlin öyrəşsin. Bəla gələcəkdi səndən nə isə qopartsın, özün könüllü elə. Könüllü elədikcə ibadətin çətinliyindən, bəlanın çətinliyindən qorunursan, siğortalanırsan. 

Elə bir dünyaya gəlib çatmışıq ki, bütün çətinliklər də rahatlaşdırmaq üçün onu cazibəli eləyirik. Məsələn, qaçmaq ancaq futbolda, misal üçün, bax, incə bir məqamdır. Niyə? Onun bir cazibəsi var, çətinliyi də istəyir cazibənin içində əritsin. Amma hünər budur ki, yolu gedəsən. Bunu eləyə bilmir, bunu güclü adamlar eləyə bilir. Heç bir cazibə olmasın, küçə ilə gedəsən. Futbol yaxşı oyundur, onu oynayın qəşəngdir əladır, amma demək istəyirəm ki, o qədər dəymə düşər olub ki insanlar, bəzi yerlərdə də ki sağlamlığı üçün çətinliyə özünü salmalıdır, orada da onu gətirir cazibəli bir işin içində eləyir ancaq. Hansısa bir quru, cazibəsi olmayan işdə eləmir ki... 

O güclü adamlardır ki, çətinliklərin üstünə gedir. Çətinliklərlə insan rəqs eləsin, çətinliklərin havasıyla. Bu, fəzilətdir insan üçün. Yadınızdadır, Məhərrəm ayında mən dedimki, əzadarlıq ruhun rəqsidir. Həqiqətdə də belədir. Həqiqətdə bir bəla, bir müsibət baş verib, amma insanlar ahənglər fikirləşir, mədəni bir çalarlar incəsənətdən istifadə edib, o çalarları qatır, o ahəngləri, gözəllik səhnələri yaradır. Bu, nəyə görə belədir görəsən? 

Biz bəlaların il dönümünü qeyd eləmirik. Biz bəlaları gözəl qarşılamağın İl dönümünü qeyd eləyirik. Bəlaları gözəl qarşılamaq, bu önəmlidir. Bütün bayramlarımız belədir, fikir verin. Qurban bayramı, Həzrəti İbrahimin başına gələn bəlaya sevinmirik ki, biz. Bəlanı qeyd eləmirik. Bəlanı qeyd eləməzlər. Bəlanı necə gözəl şəkildə qarşıladı, bunu qeyd eləyirik. Necə gözəl şəkildə. Quran danışır. 

Adam o gözəlliklər olmasa o müsibətləri qeyd eləmək xəstəlikdir. İstəyir əzadarlıq olsun, istəyir bayram. Gəlin sevinək, niyə, ata uşağının başını kəsib. Buna sevinməzlər. İf almati umar sataciduni inshallah minas sabirin [TODO - Correct]. Həzrəti İsmayıl əleyhissəlamın sözüdür. Allahın əmr elədiyinə əməl elə. Görəcəksən ki, mən də səbr edənlərdənəm. Bax, hadisəni qarşılamağın gözəlliyidir qurban bayramını yaradır. Ramazan ayında bir ayın çətinliyini can-ı dildən qəbul eləməyin nəticəsidir ki, bir gün bayram eləyirsən. 

Məhərrəm ayının əzadarlığı məhz o insanların gözəl şəkildə o bəlaları qəbul etməsinin, bəlalarla rəqs eləməsinin il dönümünü qeyd eləyir. Yoxsa elə olmasaydı adam əli kəsilən, başı kəsilən insanlara bir il, iki il, beş il, on il əzadarlıq eləyib, sonra yorulardı və başını götürüb qaçardı. Normal insan baş kəsilən, qol kəsilən, körpələri öldürülən bir hadisədə, yəni insanların qətliam olunduğu hadisəni bu cür şövqlə qeyd eləməz. Burada önəmli məqam bu insanların o səhnələri gözəl qarşılaması idi. Ma ara etu illa camila [TODO - Correct]. Həzrət-i Zeynəbin gözəllikdən başqa bir şey görmədim sözü olmasaydı, məntiqi olmasaydı, Kərbəla hadisəsini qeyd eləməyə əsas yox idi. 

İmam Hüseynin, rizəm bi qəzaik və təslimənli əmrik [TODO - Correct], o bəlaları o şəkildə qəbul eləməsi olmasaydı, bu əzadarlığın yaşaması mümkün deyildi. Bezdirərdi insanı, usandırardı. Adam  nə qədər bəlanı qeyd eləyər?! Başdan ayağa görürsən ki, hamısı gözəl tərzdə bəlaları qəbul ediblər. Gözəl tərzdə, razı halda. Xanım Rubabın, bütün orada qadınlı-kişili iştirakçıların, bir dənə boşluq olmadan... Bunlar hamısı çox önəmlidir. Önəmli olan başa qılıncın dəyməsi deyil. Qılınc dəyən zaman deyil, Fust va Rabb al Kaba, and olsun Kəbənin Rəbbinə qurtuldum. Bu təkcə ölümlə bağlı məsələ deyil. 

Həyatda da insanlar çətinlikləri ən gözəl tərzdə qəbul eləsə, həyat gülüstana çevrilər, cənnətə çevrilər. Bir yerə gedib çatır ki... Bununla da sözümü tamamlayayım. Deyir ki, şükür nədir? İmam Sadıq (ə.s.) deyir. İmam deyir ki, sizin nəzərinizdə nədir? Əvvəl özünüz deyin. Bizim nəzərimizdə, şükür, budur ki, birinə nemət verəndə təşəkkür eləsin, olmayanda səbr eləsin. Birdən möhkəm cavab verdi ki, Mədinənin itləri də belədir. İmam Sadıq (ə.s.) deyir ki, Mədinənin itləri də belədir. Bir şey verirsən, quyruğunu tərpədir, təşəkkür eləyir, olmayanda da səbr eləyir. 

Deyir ki, bəs şükür nədir? Deyir ki, biz Əhli Beytin yanında şükür budur ki, olmayanda şükür edəsən, olanda isar eləyəsən, başqaları ilə bölüşəsən. Bizim üçün şükürün mənası budur. Olmayanda şükür eləyəsən, əsirgəyəndə şükür eləyəsən. O mənada yox, yenə deyirəm, bu, ictimai məsələ deyil ki, o saat deyirlər ki, bu ilə siz passivləşdirirsiniz, heç bir... 

Problemi həll eləyin, nəticə nə olur olsun, ona şad olasan, başa düşürsünüz. Maksimum çalış. Dünya üçün çalışanda deyir ki, dünya əhlindən daha ciddiyyətlə çalır, daha dəqiqliklə çalış, daha əzmlə çalış. Amma nəticə iki şeydən biri olacaq. Ya əldə eləyəcəksən ya yox. Dünya əhli nəticədən halı dəyişir, sənin halın dəyişməsin, vəssəlam. Möminin ondan fərqi budur. Çalışmaqda heç bir fərq yoxdur. Əksinə daha ciddiyyətlə çalış. Nəticədə onu əldə eləməyəndə sarsılır, sən sarsılma. Sən pis nəticəyə də şükür elə. Pis sənin üçün, yəni pis hesab etdiyin nəticəyə. Bu, həyatın qaydalarından bir neçəsini də bugünkü söhbətdə sadaladıq. Allah qismət eləsə, ömür olsa, gələn həftə də inşallah bu mövzunu davam etdirərik.


Əuzu billəhi minəş-şeytanir-racim
Bismillahirrahmanirrahim
İnna a’tayna ke’l-kevser
Fesalli li-Rabbike ve’nhar
İnne şani’eke huve’l-ebter
Sadaqa Allaahu al-'Azeem.